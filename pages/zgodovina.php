<div class="text">
	<h1 align="center">Zgodovina</h1><br>
	<p>Skozi dolgoletno zgodovino je karate prehajal po različnih obdobjih. Večini znancev te vzhodne veščine je znano, da je karate prehajal iz Indije v Kitajsko in po tem na otok Okinavo in Japonsko iz koder se je kasneje razvil po celotnem svetu.
	</p><br>
	<h3>1. Kitajsko obdobje</h3><br>
	<p>Večina priznanih teoretikov pravi, da je bil ustanovitelj originalnega karateja indijski monarh Bodidarma. Prav zato se 5. stol. pr.n.š. sprejema kot orientacijska doba nastanka karateja v sistemu, ki ga je ustvarjal Bodidarma.<br>
	Bodidarma je na Kitajsko prišel po klicu kitajskega cesarja, ki ga je želel kot trenerja. Hitro po njegovem prihodu je že prišel do konflikta z ljudmi, ki so bili zelo blizu s cesarjem. Konflikt je nastal, zaradi Bodidarmovega nespremenljivega sistema, kar ga je prisililo, da zapusti cesarski dvor.<br>
	Njegova pot se je nadaljevala do samostana, ki ga danes poznamo pod imenom shaolin. Po neuspehu na dvorcu poskuša v samostanu ustvariti svoje namene, ampak hitro spozna, da menihi ne morejo sprejeti velike mističnosti in dolge pasivne meditacije, tako odide v hribe, kjer živi dolgih devet let ter se ukvarja z reformiranjem sistema vaj.<br>
	Legenda pravi, da v teh devetih letih življenja v hribih ni spregovoril niti besedice ter da se je prehranjeval le z redkimi naravnimi plodovi. Po vrnitvi v shaolin predstavi svoj reformirani sistem vaj, ki se še danes smatra kot prvi koherentni karate sistem.
	</p><br>
	<h3>2. Okinavsko obdobje</h3><br>
	<p>Iz Kitajske preide karate na otok Okinava, katero je skozi zgodovino več krat prehajalo iz kitajskih v japonske roke in zato se čuti velik vpliv kitajskega karateja na to območje. To se lahko zaključi po tem, da je izvirni naziv karateja na Okinavi to-de, kar v prevodu pomeni kitajska veščina roke.<br>
	To-de se vadi po samostanih in na cesarskih dvorih, vendar so ga vadili tudi kmetje, zaradi obrambe svojih proizvodenj od številnih band, ki so v tistem času opustošile otok.<br>
	Na Okinavi, in prav tako na Kitajskem, obstaja veliko število karate stilov, ki so dobivali imena po znanih družinah. Našteli bomo nekatere od njih: Shorei-ryu, Shorin-ryu, Kobayashi-ryu, Otomo-ryu in številne druge šole.
	</p><br>
	<h3>3. Japonsko obdobje</h3><br>
	<p>Posameznik s povprečnim znanjem bi pojem karateja avtomatično povezal z Japonsko. Sam pojem karate je japonski pojem, ki dobesedno pomeni prazna pest ali subtilno prevedeno umetnost prazne pesti.<br>
	Ustanovitelj modernega karateja je Funakoshi Gichin, ki je prvi predstavil karate celotnemu Svetu. On je s skupino svojih učencev, leta 1917 in 1922 v Tokiu, izvedel dve demonstraciji, ki so navdušile tako prisotne gledalce, kot tudi Japonsko vlado in samega cesarja.<br>
	Funakoshi je izvedel velike transformacije v karateju tako v Katah, kot v bazičnih tehnikah. Upošteval je praktične primerljivosti vsake tehnike ter zmanjšal čas izobraževanja in ga prilagodil dolžino študija. Prav tako je uvedel tudi rangiranje ali stopnjevanje, danes znano kot šolski in mojstrski naslovi (kyu in DAN naslovi).<br>
	Od velikega števila stilov, ki se trenirajo na Japonskem bomo našteli le najbolj znane: SHOTOKAN, ki ga je ustanovil Funakoshi Gichin (ta stil danes trenira največje število karateistov), SHITO-RYU, WADO-RYU IN GOJU-RYU. Te šole so ustanovili znani Funakoshijevi učenci in iz teh stilov se je s časom razvilo veliko število novih karate šol. Poleg velikega števila karate stilov obstaja tudi veliko število različnih mednarodnih organizacij. Najbolj znane in najštevilčnejše so:
	</p><br>

	<ul class="bulen">
		<li>★ WKF (World karate federation): Svetovna karate federacija, ki združuje vse stile v smislu koordinacije najosnovnejših elementov dela večine nacionalnih organizacij, pri čem one zadržujejo samostojnost v odnosu na nacionalnem področju.</li><br>
		<li>★ JKA (Japan karate federation): Japonska karate federacija je organizacija samo shotokan stila. To federacijo je vodil pokojni Masatoshi Nakajama.</li><br>
		<li>★ FAJKO (Federation all Japan karate-do organization): federacija vseh japonskih karate stilov. Kot tudi samo ime pravi ona združuje vse karate stile zastopane na Japonski.</li><br>
		<li>★ ITKF (International traditional karate federation): internacionalna tradicionalna karate federacija. Ta organizacija združuje vse tradicionalne karate stile, ki so priznani na Japonski. Predsednik te federacije je Hidetaka Nishijama.</li><br>
		<li>★ WKSA (World karate shotokan akademy): Svetovna karate shotokan akademija. To organizacijo je ustanovil Teiji Kaze.</li><br>
		<li>★ SKIF (Shotokan karate international federation): internacionalna shotokan karate federacija, katero vodi Hirokazu Kanazava.</li><br>
	</ul>
	<p>Obstaja še mnogo organizacij, ki imajo po Svetu svoje pripadnike, vendar smo našteli samo tiste najštevilnejše, oziroma najvplivnejše federacije.</p><br>
	<h3>4. Karate v sodobnem Svetu</h3><br>
	<p>Če upoštevamo dejstvo, da je velik vpliv na karate imelo kitajsko obdobje lahko povemo, da je to eden izmed glavnih razlogov, da se najpogosteje uporabljajo ročne tehnike v športni borbi. Čeprav se, zaradi večje težnje sodobnih karate mojstrov in vodečih ljudi v Svetovni karate federaciji, ki so transformirali karate pravila, favorizirajo nožne tehnike za katere tekmovalec dobiva večje število točk se kljub temu na karate tekmovanjih uporabljajo večinoma ročne tehnike. Športna pravila so eden izmed glavnih razlogov, ki nam dajo smerokaz kako in katere tehnike trenirati, vendar prav tako tudi zgodovinski in geografski izvor posamezne športne veje, v tem primeru karateja.<br><br>
	Karate teži k temu, da postane olimpijski šport, ker to sigurno tudi zasluži tako po številu članov po celem Svetu, kot po kvaliteti dela samih karate strokovnjakov in vaditeljev. Mišljenja smo, da se vsi ali skoraj vsi subjekti v karate športu maksimalno zavzemajo, da bi karate postal olimpijski šport, vendar je potrebno več fleksibilnosti vodečih funkcionarjev v različnih karate federacijah. Če bi se slednji dogovorili okoli športnih pravil, bi karate nedvomno zelo hitro postal olimpijski šport. Upamo, da bojo v kratkem času to spoznali tudi tisti, ki vodijo karate federacije ter se bodo, v interesu samega karateja, združili in tako priključili olimpijski družini športov.
	</p><br>
</div>